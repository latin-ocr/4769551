 

-ι e. LUCILII SATIRARUM

QUAE ‘Ex numo Tnn'rlo sul-,Ensnnm

commentator Cruquii ad initium Sat. Hor. Ι, 5 memoriae 'haec prodidit:
»Lucilius libro tertio descripsit iter suum quod Roma fecit Capuam et inde ad
fretum usque Siciliense. Hunc imitatus Horatius iter suum ab urbe Roma de-
scripsit Brundisium usque, commemorans ejus itineris incommoda, simul et
facetam contentionem Sarmenti scurrae et Messii Cicerri.« In quibus ultima
verba sic efferuntur, ut opinari quis possit utramque rem cadere etiam in satiram
Lucilii. Quod sane ita esse arbitror. Nam quum alias hoc genus scriptionis
in narrandis vel commodis vel incommodis multum versari soleat, tum vestigia
spectaculi cujusdam nec unius tantum, illi quod Horatius perstrinxit similis, sed
plurium in hujus libri reliquiis etiamsi obscurata, non tamen obtrita et deleta
sunt. Neque alia commoda non commemorantur, De incommodis autem quae
Lucilio evenerunt etiam apertior mentio infertur atque uberior.

Quae de hoc Lucilii libro restant, ea jam olim collecta et disposita a
Francisco Dousa nunc in his paginis et aucta exhibentur et in alium ordinem
redacta. Eorum pleraque in hunc librum certis testimoniis conferenda erant,
quaedam adjecta sunt per conjecturam. Et quae Dousa addidit, in dubium
revocari praeter pauca non possunt: ita in iis planum manifestumque est quai-1
res tractetur. Me autem in isto adjiciendi negotio fateor suspiciones secutum·
esse leves interdum ac lubricas. Nec tamen id omnino improbari poterit,
quoniam, nisi adhibeatur fquaedam conjectandi audentia, vix quidquam ex his

reliquiis ita percipiatur et cognoscatur, ut perlustrare eas atque perscrutari operae
l

